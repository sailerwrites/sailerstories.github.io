---
layout: post
title: Paano Ka Mabubuhay Kung Wala Kang Alam
subtitle: 
tags: [When Shit Happens]
author: Sailer
---

What if kung may zombie apocalypse? Mga ilang seconds ang itatagal? Ako? Hindi yata aabutan ng oras. Ganoon ako kawalang tiwala sa sarili ko kapag umabot na sa puntong may zombie apocalyse. 

Habang naglilinis kami ni Julian sa isang room na Airbnb, naisip ko lang kung paano na lang kung aabot sa puntong literal na survival show na ang buhay mo. Pati nga basic skills, like cooking skills, pati pagsiga pahirapan pa. Nauubos pa ang mga papel kakasiga. Paano na lang kung hindi marunong maglinis at puro cellphone lang? Makakasurvive ba talaga kapag malaki na or diyan lang natuto ng gawaing-bahay noong nagsarili na? 

Hindi ko masasabing independent ako dahil nakatira pa ako sa mga magulang. Paano ako magsasarili kung malapit ang bahay namin sa trabaho ko? Magsasarili ba ako for the sake of teaching myself to be independent despite the fact that I'm leaving my family? Hindi pa nga ako nakakabawi sa mga magulang ko tapos aalis ako sa bahay for the sake of being independent? Alam ko naman na kahit sabihing adult na ako. Nasa bahay pa rin ako ng mga magulang ko. 

Ang mahal ng house and lot. Makukuba na yata ako sa mga kompanya at sa pinagtatrabahuan ko bago maka-afford ng bahay at lupa para sa sarili ko. Hindi lang naman ako mag-isang adult na nakatira pa rin sa mga magulang nila. Yes, palpak ako sa luto. Tinatamad ako minsan sa gawaing-bahay dahil pagod na pagod na ako galing sa trabaho. 

Mapapaisip ka na lang kung may silbi ba ang degree mo kapag once na nasa adulting world ka na. Hindi gaano. Kahit may degree ka at walang experience, hindi mo pa rin masasabing may guarantee. At kahit pa siguro na cum laude, magna cum laude o kahit summa cum laude, magkakaroon ng discrimination, ng job mismatch, underpaid sa trabaho, so on and so forth. 

"Nag-crave bigla ako ng Jollibee chicken. Jollibee tayo, Raya," yaya sa akin ni Julian nang makapuwesto na siya sa upuan sa may balcony ng room na nilinis namin. 

Pagkatapos naming maglinis rito, isasauli na namin ang susi sa baba kung saan nandoon ang guard ng Tower 1 kung nasaan ang unit. 

"Pass na muna, may bayarin pa ako sa bahay. Pang tuition pa ng kapatid."

"Libre ko."

Siningkitan ko lang siya ng mga mata. "Buti pa magkarinderya tayo. Baka may manok sa paligid na singsarap ng Jollibee na sinasabi mo. Ikaw talaga, ilang beses na kitang sinabihan na magtipid ka at di iyong nag-iisip ka kung ano ang pagkakagastusan mo na naman. Ang dali gumastos. Ang bagal magkaroon ng pera, may stress pang kasama."

"Oo na. Oo na. Ang dami mo nang sinabi. Sagot ko nga. Wag ka nang sumatsat. Deserve nating kumain pagkatapos nito. Ayos naman ang rate ni Ma'am Helena."

Pumayag na lang ako. Libre niya eh. At kapag pagkain, walang santo-santo kay Julian. Foodie talaga siya samantalang ako lately lang nagkaroon ng appreciation sa pagkain dahil sa work namin. 

Ayos naman maglinis. Therapeutic nga eh. Alam mo 'yung feeling na pag naglilinis ka, parang wala kang iniisip bukod sa paglilinis? Gets niyo? Naisip ko nga. Wala nga sigurong kuwenta ang degree kalaunan kung ang degree mo naman hindi garantiya na maganda ang future mo niyan. O kung magagamit mo. 

What if we strip off our degrees? Walang-wala tayo sa mga taong madiskarte, maraming alam na skills, malawak na ang experience, marunong magluto, maglinis, marunong sa iba't ibang bagay. Aanhin mo ang degree kalaunan kung tatalbugan ka ng mga taong mautak at dinadaan sa diskarte ang takbo ng buhay? 

Naisip ko nga. Ang degree ay produkto ng institution. Isang label na hindi nga maagaw sa iyo. Hindi naman garantiya na gaganda ang buhay mo dahil ikaw pa rin ang may desisyon kung saang direksiyon ka tutungo. 

Your parents may give you some advices in life but as an adult, you have the power of the road you will take. Nandiyan sila for guidance pero kapag tumuntong ka na ng twenties, hindi sa lahat ng pagkakataon, mga magulang mo o ibang tao ang sisisihin mo. Na ikaw naman ang nagdesisyon para sa sarili mo. Tao ka, may utak ka at minsan talaga, paiiralin mo ang rasyonal na bahagi ng utak mo para hindi naman bara-bara ang mga desisyon mo sa buhay. 

"Paano kung lumuwas na lang ako ng ibang bansa? Baka doon ako giginhawa. Parang paikot-ikot lang buhay ko rito sa Pinas."

Hindi lang siya mag-isa. Marami talagang uncertainties ang twenties. Learning is not linear. Kahit sabihing nasa early or late twenties ka na, aabot talaga sa punto na back to square one ka na naman. Iba na naman ang work. Mas mababa ang sahod pero mas fulfilling naman. At somehow, hindi ka ganoon ka-stress. Pagod pero 'yung stress, di gaano. Like kung paano ako ka-stress noong nasa call center pa. 

"Ikaw bahala. Buhay mo naman. Malaki ka na. Capable ka na magdesisyon ng sarili mo. But please, kung ano man ang desisyon mo sa buhay, panindigan mo na. Hindi iyong hindi mo tatapusin. Iba na naman. Lapit ka na mag-treinta Julian." 

Nanghaba lang ang nguso ni Julian. "Ang seryuso mo ata ngayon, may problema ba sa bahay ninyo?" 

"Nah, same old din naman." Same old. Dysfunctional at times. Wala namang perpektong pamilya. 

Tinapos na lang namin ang Jollibee chicken naming dalawa. Nagpaalam na rin kami via chat kay Ma'am Helena na tapos na kami maglinis. Napicturan na rin namin ang evidence na tapos na kami maglinis. Buti pa si Ma'am. Isa siya sa mga taong hindi nagtanong kung mag-jowa kami ni Julian. Ramdam na niya na kalahating sirena ata si Julian kahit di nagsasabi. Makikita mo naman sa kilos niya. 

Inabot pa kami ng alas dose sa kakalakad at kakatambay sa gilid ng kalsada. Wala naman kaming ibang pinag-usapan bukod sa mga plano namin sa buhay, rants, ang 'love' life niya, ang buhay namin noong nasa call center pa, pamilya at kung ano-ano pa. 

Pag-uwi ko sa amin, tulog na mga tao sa bahay. Hindi ako makatulog agad. Marami akong iniisip. Oo, alam kong hindi gaanong malaki sahod ko sa hotel. Nasanay ang pamilya ko na nasa call center ako. Paano ko sasabihin kay Mama na mas kontento ako sa trabaho ko ngayon kaysa sa opisina? Na gusto ko na kahit pagod, di naman ako ganoon ka-stress. Gusto ko lang magpaka-lowkey. 

Paki ko kung nakita ako ng mga blockmates ko noong college na ngayo'y mga guro na sa iba't ibang schools? Paki ko kung mas malaki sahod nila at mukha na silang kagalang-galang? Na afford nila mag-travel kung saan-saan? 

Parang gusto ko na naman i-delete ang mga social media apps ko. Nahuhuli ba ako sa mga peers ko? May konting inggit. But I know myself. I can't maintain that lifestyle. 

Kilala ko ang sarili ko na hindi naman ganoon ka-ambitious. Kung walang social media, wala na talaga akong paki sa lahat. Kaya ang ginawa ko. 

I deleted my social media apps. Deactivated my accounts. 

Ang contact ko lang ay si Julian. 