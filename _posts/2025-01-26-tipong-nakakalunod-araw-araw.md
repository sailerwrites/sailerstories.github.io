---
layout: post
title: Tipong Nakakalunod Araw-Araw
subtitle: 
tags: [When Shit Happens]
author: Sailer
---

As an adult, hindi mo alam kung anong susuungin mo na namang problema at madidispalko ang ipon mo or savings. Ako kasi, pag nag-ipon, makukuha na naman kasi may emergency sa bahay o kaya may dagdag na naman na bayarin o kaya bibili ng bagong appliances. Para saan ba talag ang savings ko? 

Para sa single life plan ko. Ayoko lang umasa o makisabay sa gimik ng iba na nag-aasawa para may bumuhay o makaahon sila sa kahirapan. O kaya nag-aasawa lamang upang maka-survive sa mundong ito o kaya nag-aasawa dahil mahal na mahal ang isa't isa. Paano kung umabot sa puntong magdidildil na lamang ng asin o kaya kanin na may tuyo at mantika? Ayoko ring maging alipin ng isang lalaking walang direksiyon ang buhay, droga, sigarilyo, alak at babae. Para mahawaan pa ako, mahirap na. May kaluwagan ang turnilyo ko sa utak pero hindi naman ako pariwara na babae o babaeng gold digger or manggagamit. Kahit pa natetempt akong maging sugar baby na lang ng mga older men pero no. Hindi ko rin masikmura kahit na gustong-gusto na talaga magkapera agad. 

Kaso mahirap maghanap ngayon ng pera. Nauubos pa kaagad kasi ang mamahal na ng mga bilihin. Kahit ako, nagdadalawang-isip na mag-invest para sa sarili ko kasi may mga nakabinbin na mga bills. Alam mo 'yung deserve mo naman kasi kita mo iyon eh pero uunahin mo talaga ang mga bayarin, utilities, pagkain pati ang mga kakailanganin sa bahay. 

Hindi naman puwede na forever ako na palamunin sa bahay. Ang kapal naman ng mukha ko n'on. Kaya ko naman na magtrabaho kahit na ang baba ng sahod. Minsan talaga napapaisip ako na isa lamang kaming produkto para pagkakitaan ng mga kompanya. 

Ang factory kung saan tayo galing - university o ang eskuwelahan. Kapag nakalabas na tayo, saka tayo ibebenta kung saan-saang kompanya. Kahit pa sabihing gradwado ka ng flying colors, saka naman sila maghahanap ng may experience. Kaya nga fresh graduate di ba? 

Dito lang talaga sa Pilipinas 'yung pinapahirapan ng gobyerno ang mga Filipino. Kahit na tayo ang nagluluklok sa kanila. Actually, pagod na akong intindihin ang sistema ng bansang ito. 

Nagka-shit lang talaga ang lahat noong may inflation na. Kakain ka lang ng todo sa labas, kalahati na ata sa sahod mo yung nakuha sa mahal na ng mga bilihin. 

Nagmahal halos lahat. Nakakatakot na tumingin sa mga babies kasi alam mong ang hirap na rin ma afford ng mga gamit sa bata dahil sensitive sila. Nakakatakot mag settle down sa panahon na ito na taga leeg na yung mga presyo. 

Okay pa sana noon na okay lang sa bukirin. Ngayon, halos lahat, need ng convenience. Hindi ko nga alam kung makakasurvive ako ng walang phone kasi need ko talaga siya for contacts and such. 

Hindi nga pala kami nagtagal ni Julian sa hotel na pinagtrabahuan namin. From 4-star hotel, nag downgrade kami sa mumurahing hotel na maayos naman ang takbo. So far. Mura lang kasi siya at below minimum yung sahod, downgrade sa sahod ko sa call center pero alam mo ang maganda? Chill lang naman. Unlike sa dati na need ng quote, nakakapagod talaga. Sa call center kasi, nakakapagod na nakakastress. Parang stress ang ikakamatay ko doon. Yung mga clients. Lahat na. Kulang pa ako ng tulog. 

Nakakapagod magtrabaho. Sa totoo lang. Kaya gusto kong sermunan ang dating ako noong teenager pa na hindi naman talaga biro maging adult. Habang lumalaki ka, nagkakaroon ka rin ng responsibilities sa buhay. Kailangan mo rin na tumayo sa sarili mong mga paa. Hindi puwedeng nakaasa ka na lang lagi sa mga magulang mo dahil dadating ang araw na lilisan rin sila sa mundo. 

You have to pick your shits then regroup yourself or collect yourself. Magbre-breakdown man at times. You have to bounce back from the challenges. It's hard to strengthen your mental fortitude but it's a process. Hindi naman agad-agad ay nakakaya mo lahat ng mga problemang dumaan sa buhay mo. 

Ako? I'm barely surviving. Pag nasa 20s talaga, you don't need to know everything. I have to experience all of it to know how to deal with it. The lessons that you've learn in life, it will humble you. Not all the time ikaw iyong tama. May mga pagkakataon ding may aha moment and you were supposed to do the other choice, not the choice that you chose. 

To relieve my stress, kumakanta ako. Ayos naman boses ko. Nakakanta pa rin kahit di ko abot yung mala-Celine Dion. Pag may tip, trip namin mag-videoke ni Julian sa malapit na videokihan sa hotel na pinagtatrabahuan namin. 

Mas siya yung bumibirit. Kulang na lang lamunin niya ang microphone. Siya talaga mahilig kumanta sa aming dalawa. Pati nga The Prayer, siya both sa female and male, kinakanta niya talaga. Masyadong pabida. Sumasali din yan sa mga singing contests at sometimes nananalo namin. Siya lang din ang kombinsido na maganda ang boses niya. Ako, taga-suporta lang naman ako as long as diyan siya masaya. 

One time na tumambay kami sa Jollibee. 

"Ang poor natin. Balik na lang kaya tayo sa call center ano?" 

Tumunganga na naman si Julian. Alam ko to eh. Wala na naman tong pera. May issue talaga sa pag-manage ng finances ang isang ito. May ideya naman ako na pahirapan talaga lalo na ngayon. Di ka makapag-save ng matino sa mga gastusin araw-araw. Yung transpo pa nga times two na sa pamasahe noong wala pang pandemic. 

"Babalik ka? Aw bahala ka pero ako move on na ako sa call center. Nawiwindang brain cells ko doon. May back pain pa ako kalaunan. Dito sa hotel, physical yung work natin. Nag-aayos ng beddings, nagtatapon ng mga chanak from medyas galing sa basura, at chores na puwede mo naman gawin sa bahay."

Napabuntong-hininga na lang siya. Malalim yung buntong-hininga niya na parang ang bigat ng problema niya. 

"Hoy, di ka naman brokenhearted?" tanong ko sa kanya. 

"Hindi ah. Speaking of, weeks na pala na wala akong ganap."

"Siyempre, lagi tayong magkasama. Akalain ng iba na tayong dalawa. Nagmamyday pa ako ng pics nating dalawa."

"Sige, ayos lang. Ginawa kitang shield noon eh. Di ba? Remember the time noong nagkakilala tayo sa housekeeping."

Naitirik ko ang mga mata ko. "Yeah, naalala ko yun. Gusto mo pa ng tahong that time. Pero careful ka sa lifestyle mo ah? Marami na ang nagkaka-AIDS. Tatawanan talaga kita. May mga consequences din after your escapades." 

Nag-usap pa kami ng kung ano-ano. Napagdesisyunan na lang namin na mag-stay sa hotel. Doon magwowork. Mumurahin siya at may mga patrons din naman kaya steady pa rin yung income. Nakarecover naman siya sa pandemic. Ang maganda sa hotel, may improvements pala sa management. Matanda kasi yung may-ari at ang anak ang nag-manage na ngayon na may malawak na experience bilang hotelier. Nalaman din namin na may pagmamay-ari din silang pang AirBnb units. 

Nakilala namin si Ma'am Helena nang di inaasahan. One time noong lunch. May kainan kasi sa labas na affordable at doon rin pala siya kumakain. Napakahumble niya. Hindi mo rin masasabi or first impression mo sa kanya ay mayaman kasi may pagka-magaslaw siya na babae. Iyong makamasa din, gaya namin ni Julian. 

"Gusto ko yung trabaho ninyong dalawa. Kapag kayong dalawa maglinis ng room, malinis. Halos wala akong alikabok na makita."

Na-flattered naman kaming dalawa kahit na minsan, natatagalan kaming dalawa ni Julian sa roon kasi daldal ng daldal. 

"Salamat po, Ma'am." Tanging reply naming dalawa. 

Ngumiti siya. "Gusto ko kayong kunin bilang housekeepers na rin sa AirBnb ko sa may IT park. Kahit one time or two time, kayong dalawa ang maglilinis."

Namilog naman ang mga mata ko sa narinig. Talaga ba? Mumurahin yung school namin sa vocational pero so far, ayos naman yung trabaho namin ni Julian noong nasa 4-star kami na talamak ng mga haters ni Julian. 

"Talaga ho?"

"Wag niyo lang sabihin sa iba niyong katrabaho. Ano? Payag kayo? 'Yung rate ninyo is for 2 rooms na nalinis n'yo na, worth ng suweldo niyo pero may add-on ako niyan. It's a sideline. It's up to you two if gusto niyo."

Pera na siya. Siyempre, um-oo kaming dalawa. 

Totoo talaga na kapag nag-ask ka talaga sa universe. O iyong desperado ka na talagang magkapera. Pag naawa ang universe sayo, bibigyan ka. Mapapa-thank you Lord ka sa mga blessings. 

Adulting sucks. But sometimes, you have to accept that life sometimes suck, sometimes it doesn't. Even barely. 
