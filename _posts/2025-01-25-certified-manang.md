Dahil nagsawa ako sa office work. Sinubukan ko naman mag-aral ng vocational course at doon ko nakilala si Julian. Lalaki siya pero may feminine qualities. Mukha lang bakla eh. 

"Sure ka ba talaga na hindi ka bakla?"

"Hindi nga. Half lang."

"Anong half?"

"Half-mermaid, half-syokoy."

"Gagu. So bakla ka pa rin. Bading. Gay."

"Hoy may makarinig sayo, bilatrang 'to."

"Hoy ka rin\!"

So alam niya rin pala identity niya sa mundo. He who loves pechay and talong at the same time. He who loves tahong and talong at the same time. Yes. What if gusto ko pala ng tahong? Hindi natin alam. Joke. No. Hindi. As much as I respect and care for my newly found bestfriend, I don't read or watch them. Hindi ba puwedeng may respeto ka naman sa kanila in person? Kasi kahit anong kasarian pa iyan, tao pa rin naman ang mga iyan. If salbahe, wala nang kinalaman ang gender orientation nila. That's them at and pagkatao nila. Tapos na doon, okay? 

Sa mundo ng adults. Hindi pa rin talaga nawawala ang mga bullies. Nandiyan pa rin naman sila. Power trippers as ever. Lumaki ka lang at lahat, ibang version na naman ng bullying. This time, pati pagkatao, pamilya mo at pananaw mo sa buhay. Puwedeng pagtripan at gamitin laban sa iyo. As much as I love chismis, ayoko namang umabot sa puntong may marinig ako na buntis ako o may kinakalantaring kung sino sa trabaho. Kasi wala namang basis iyon. 

Ako naman, as much as I love tsismis. Puwede yang i-segregate, sa facts at fake news. Alin lang yan sa dalawa. May naririnig kasi akong di maganda patungkol kay Julian. Iba naman tinutukso kami sa isa't isa. Okay. May hitsura siya ah. Alam niyang may hitsura siya. At eww. No. No. No. Kahit pa may nagsabi sa amin na may luluhod sa kasal namin. Just no. Walang talo-talo rito. 

"Paano kung gusto ko pala ng tahong?"

"Huh? Anong tahong ibig mong sabihin diyan?"

"Paano kung gusto ko pala ng kauri ko?"

Napaubo siya sa ka-OA-han niya sa sinabi ko. Sabay lagi kaming mag-lunch niyan tuwing lunch break. Kami lang magkampihan sa trabaho. Iyong iba, bahala sila sa buhay nila. Temporary lang kaming dalawa rito. 

May two cents na ako sa mundong ito. Na meron talagang mga tao na ang baba ng tingin sa iyo porket wala kang matinong label or nagmamagandang achievements sa buhay. 

"Maghunus-dili ka. Ikaw?" 

"Kaya nga tayo magkaibigan eh. Baka nga talaga. Pero wala pa talaga akong natikman eh."

"Gusto mong tumikim? Wag na. Okay lang sa akin pero wag sa 'yo dahil babae ka."

"Hindi naman sa gan'on."

Hindi na ako nagsalita pa. Ang panget din naman kung susundin ko yung hookup culture na uso sa Western. Which is yung dating sa akin ay hindi talaga maganda. Bukod sa prone sa sakit. Baka masira pa ako and it’s not really my personality, ang casual sex or casual flirting. Ako ang tipo ng babae na kailangan talaga sabihan kung ano ang habol sa akin ng lalaki \- kung gusto ba niyang makipagkaibigan or more than that. 

Nag-alala din naman ako sa lifestyle ni Julian na kung sino-sino na lang na nakikila niya sa internet at kung sino-sino lang din ang nakakakita sa hubad niyang katawan. Ewan ko sa baklang iyan, hindi maitago ang landi. Marami na ‘yang alam sa aspeto na ganyan at ang mga kasama namin sa pinagtatrabahuan naming hotel ay jina-judge na siya. Na kesyo baka may landiin siya na guest at mag short time sa loob. 

Mga gago. Mind your own business. Paki ba nila sa buhay ng iba? Ayoko talaga ng mga taong sila pa magdidikta sa iyo kung ano ang gagawin sa buhay mo kaya minsan nakakairita lang marinig ang mga tanong kung kailan ako magsesettle down, kung kailan ako magtake ng LET para maging guro, kailan magkakaanak kasi I’m not getting any younger. Paki ba nila? Sa kanila ba ang uterus ko? Mga tao talaga minsan. Basta may masabi lang talaga. 

Okay naman ang mga tao sa hotel pero hindi talaga maiwasan na may komento sila kay Julian. Nananahimik na lang ako kaysa may masabi pa ako. Hindi ko rin sinasabi kay Julian at kilala ko naman ang mokong na iyon, kahit na wala iyong kinukuwento sa akin. Ramdam niya ‘yung treatment ng iba naming katrabaho. 

“Oh ano? Tulala ka diyan. Sabi ko ngayong mag-greet ka sa mga guests. Imbes yung work mo yung ij-judge. Iyong pagiging isnabera mo sa mga guests ang napansin nila sa iyo. Hindi ko alam kung matatawa ako sa feedback o ano. Ikaw lang ata ang ganyan ang comment ng supervisor.” 

Rinig na rinig ang boses niya kahit nasa loob ako ng bathroom, naglilinis ng bath tub. Nanghaba lamang ang nguso ko. Nagbebeddings siya. 

“Hello? Katamad kaya mag-greet.” 

“Di ka pa nagma-makeup after lunch. Parang kakagaling mo lang sa sabunutan scene.” 

“Dami mong comment. Samahan mo na kasi akong bumili ng makeup sa Watsons.” 

“Sige, maya sa Ayala. Bili tayo.” 

I am not really a fan of make up. Certified manang at nerd talaga ako mula pa noong highschool. Mas gusto kong makipagbasag-ulo sa mga nakakairitang mga bullies noon at magbasa ng romance pocketbooks. Para saan pa ang makeup eh nasa klase naman ako. Iyong iba, kontodo polbo, ako naman nagmamantika ang mukha. Wala ka talagang aasahan sa akin. 

Nang mag-out na kami. Pumunta kami ng Ayala upang bumili ng makeup. Bumili din siya of course. Pabida iyan eh. Mas may lip balm pa yan kesa sakin na kinakain ang lipstick kasi nanggigigil talaga ako. 

“What if gamitin mo ito sa buhok mo kasi kulot ka. Maganda iyang leave-in conditioner para sa buhok mong parang bulbol kasi di mo sinusuklayan.”

Wala rin kaming paki kung sino ang makarinig sa aming dalawa. Kahit na pinagtinginan na kami ng ibang customers. Hindi naman nila kami kilala. 

“Fine. Ang mahal naman nito\!” 

“Invest in yourself dae, ang panget mo na oh.” 

“Wow ha, ang guwapo mo naman.” 

Binili ko na lang ang ni-suggest niya na produkto kasama na ang lip balm at lipstick na matte kasi di agad nabubura. Sinubukan ko naman siya kalaunan at mas nag-defined ang kulot ko na buhok. As usual, may pagka-isnabera pa rin ako sa mga guests. Hindi naman literal yung nangsno-snob, yung umiiwas lang talaga. Di nga ako naggre-greet ng teachers dati kasi nahihiya ako. This time, tinatamad lang talaga. What if may guests na di pala gustong i-greet kasi introvert? Nah. Ang dami ko lang talagang palusot. 

Ang hirap talaga ng buhay ng isang kulot. Dati, gusto kong magpabangs, hindi ko magawa kasi di bagay. Buhaghag talaga ang buhok ko kapag susuklayan araw-araw. Mahirap i-maintain ang kulot na buhok talaga. Magastos sa haircare products. Kaya ang ginagawa ko, tinatalian ko lang ang buhok ko. 

Pagdating naman sa makeup. Kahit yung lipstick na match sa tone ko hindi ko alam. Kinailangan pa akong tulungan ni Julian kung ano ang bagay sa akin na kulay. Hindi na rin ako bumili ng foundation or something kasi makati sa mukha. I hate eye makeups the most. Makati at mahapdi sa mga mata katagalan. 

Pagdating sa pananamit, I chooose comfortable than fashion. Bahala na kung ang baduy ko tingnan sa iba as long as komportable ako sa sinusuot ko. Ayokong pinapakita pusod ko o kaya ang tuhod ko na masyadong maitim. Dahil na rin moreno, maitim talaga ang mga tuhod ko na tadtad ng mga peklat kasi pasaway noong bata. 

I am a certified manang. Yes, certified manang. Hindi ‘yon   
